Periodi loppuu ja luet otsikon
Harjoitustyö kurssilla pakollinen on
Edessäsi huomaat suuren seinämän
Kuka ihme keksi tämän tehtävän

Hädissäsi ohjeita koitat ymmärtää
Suunnittelu armotta tekemättä jää
Palautuksen aika lähenee tunneittain
Sillä huomisaamuna odottaa deadline

* Hohtaa näytön valo, pitkällä on yö
* Muttei ole vieläkään valmis harkkatyö
* Väsymättä painat aamukuuteen asti tehden työtä tärkeää

Wordin kanssa painit kun raporttia teet
Näppäimistön päälle tippuu kyyneleet
Näet oman työsi, hajallaan se on
Tunnet kokeneesi saman kohtalon

* Hohtaa näytön valo...

Ulkona on hetkisen vielä pimeää
Työssäsikin alkaa loppu häämöttää
Olotila hetkeksi hieman kohoaa
Ehkä tästä sittenkin hyväksytyn saa

* Hohtaa näytön valo...

* Hohtaa näytön valo...

* Loistaa sisään valo, ohi on jo yö
* Sinulla on viimeinkin valmis harkkatyö
* Väsyneenä katsot aamuun uuteen lepuuttaen päätä särkevää